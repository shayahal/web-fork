---
title: "סודות אירוח"
date: "2024-08-31"
description: "קוקטיילים שמאפשרים לי להפסיק לעמוד במטבח כל הערב"
direction: rtl
language: 'he'
tags: ['cocktails', 'hosting', 'top']

---

תמיד כשאירחתי חברים הייתי עומדת ומשקשקת במשך ערב שלם, קוקטייל-קוקטייל. כיף, אבל מתיש. 
לפני כמה שנים חברה טובה אמרה שאסור לי להכין קוקטיילים כשאני מארחת אותן אלא אם אמצא טכניקה שתאפשר לי לא לבלות את כל הערב במטבח מכינה אותם. 
חקרתי קצת, ומצאתי יופי של פתרון סקלבילי - שאני משתמשת בו מאז בכל פעם שאני מכינה יותר מקוקטייל אחד. 

### הטריק הסודי
נדרש רק דבר אחד - בלנדר שיכול להתמודד עם קרח. 
שמים את כל המרכיבים של הקוקטייל בבלנדר, עם קוביה אחת של קרח (עוד על קרח יהיה בפוסט נפרד), ומערבבים. השיטה הזו מאפשרת לנו לעשות את כל מה שהשקשוק צריך: לאוורר את הקוקטייל (הסיבוב), לקרר אותו ולדלל אותו (באמצעות הקרח). 

### מתי השיטה פחות מתאימה? 
- קוקטייל מעורבבים - זו שיטה שהיא בעצם שקשוק, ולכן לא נכין ככה קוקטייל כמו old-fashioned, כי זה ידלל אותו ויאוורר אותו יותר ממה שהיינו רוצים. 
- בקוקטייל שבהם מתחילים בלמעוך פנימה דברים קשים (מלפפון, עלי נענע, עלי בזיליקום, בננה, אננס) - הוא יטחון את המרכיבים דק יותר מאשר היינו משקשקים אותם, ואז גם ייקח המון זמן לסנן ובעיקר- זה פוגע באיזון של הקוקטייל. במקרה כזה, עדיף להכניס את הטעמים הללו בדרכים אחרות (לסחוט, לייצר סירופ מתאים וכו׳)


קוקטייל אפריטיף שעובד מושלם בטכניקה: 
### ISLAND WINE 
- 75 מ״ל ורמוט לבן
- 22.5 מ״ל מיץ ליים
- 15 מ״ל סירופ פסיפלורה
- 2-3 דשים של ביטר אנגוסטורה

### הערות
יש שלושה סוגים של ורמוטים - פה אנחנו משתמשים בלבן, שהוא יחסית מתוק. 
יש ורמוטים לבנים נהדרים שעולים עד 40 שקלים, האהוב עליי הוא 
[דולין](https://www.eliasi.co.il/dolin-de-chambery-blanc-sweet). 

#### סירופ פסיפלורה
 להכין סירופ פשוט ביחס של 1:1 עם סוכר ומים, ואז להוסיף פסיפלורה טרייה/קפואה. באמת לפי הרגש 
 אני לפעמים גם משתמשת בליקר פסיפלורה וזה נהדר