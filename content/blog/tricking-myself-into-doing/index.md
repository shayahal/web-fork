---
title: "לרמות את עצמי לדעת"
date: '2025-01-28'
description: 'איך בניתי הרגלים חדשים על ידי רמאות והשקתי תוסף Chrome'
direction: rtl
language: 'he'
tags: ['tech', 'thoughts', 'habits']
---

חשיפה משוגעת! כל הסודות על איך התחלתי לעשות ספורט! 💪

או: למה זו בעצם לא אשמתי ששכחתי להשתמש בתוסף לניהול משימות שבנינו.

אז ככה - לפני כמה שבועות [Miki Segall](https://www.linkedin.com/in/miki-segall/) ואני בנינו תוסף שעוזר להגדיר כל יום משימה אחת שחשוב לי לסיים היום. זה היה כיף אז ישבנו בסופ״ש האחרון (הפעם לא היה קוסקוס) כדי לעשות רטרו ולדבר על מה הלאה.

ברוח ה-one thing, נתחיל במה שהכי הפריע לי: פשוט שכחתי להשתמש בזה. זה עדיין לא הרגל.

זה שלח אותי לחשוב הרבה על איך אני בונה הרגלים. אז למרות (או בגלל) שענקים כתבו על זה, החלטתי לשתף את שני השנקלס שלי - באינפוגרפיקה כמובן.

עבורי, האתגר בהרגל חדש הוא בעצם המשא והמתן. זה הרגע שבו המוח שלי, בדיוק כשצריך, מתחיל להתמקח על ההחלטה שקיבלתי. שם הרבה הרגלים שניסיתי להנחיל לאורך השנים נכשלו.

אבל מה כן עבד לי? לבנות לעצמי מנגנון שמנטרל את ההתמקחות!

אני מתאמנת רק ממש מוקדם בבוקר. אין רגע שבו אני מתלבטת ״האם אלך להתאמן היום?״ אלא השעון מצלצל, אני מתארגנת ועד שממש התעוררתי וקלטתי מה קורה - אני כבר בתוך האימון.

סיגנל חיצוני מופיע, וזיכרון השריר מופעל - אין זמן לחשוב! קמים ועושים! לא מנהלים משא ומתן! 🗯️

ועכשיו, אותה הטכניקה לרמאות עצמית - גם ב-One Thing.
והחלק הכי טוב - אנחנו ב-chrome store 👏

הנה התוסף: [Daily Focus](https://chromewebstore.google.com/detail/daily-focus/hfkklmpokpkjifnccffonaigbefileob?hl=en-US&utm_source=ext_sidebar)

![Building habits infographic 1](./image1.jpg)

![Building habits infographic 2](./image2.jpg)

![Building habits infographic 3](./image3.jpg)
