---
title: איך לאלתר?
date: '2025-06-21T12:00:00.00Z'
description: 'מה לעשות כשאין לי חצי מהמרכיבים במתכון'
direction: rtl
language: 'he'

---

כמו שכבר הזכרתי, הבעיה הגדולה בלהכין קוקטיילים בבית היא שרוב המתכונים באינטרנט/ספרים מזכירים רכיבים הזויים שאין מצב שיש לי, שמרגיש מטורף לקנות רק עבור קוקטייל מסוים או שאין מצב להשיג בארץ. אני דואגת שיהיו אצלי תמיד הדברים הבסיסיים, וכשאני רואה ליקר/ספיריט מסוים מופיע במספיק מתכונים שבא לי להכין ואני לא יכולה בלעדיו - אנסה לקנות. 
כמובן לא מחשיבה קניות מוזרות, כמו למשל [ליקר סטרגה](https://wnf.co.il/liquore-strega) שקניתי בדיוטי באיטליה כי הצבע הצהוב הגניב אותי. 

התוצאה היא שהמון פעמים צריך פשוט לאלתר. לערבב ויסקי כי נשאר לי רק מעט מכל בקבוק, לחפש ספיריט בפרופיל טעמים דומה למה שנדרש במתכון, להחליף ביטר בביטר אחר. המזל הגדול הוא שקוקטיילים הם סלחניים מאוד - אם תלכו על היחסים המוגדרים ותשמרו על המהות של המרכיב (ספיריט נקי, ליקר, ממתיק, חומצה, ביטר..) כנראה שייצא מוצלח. 
כאן - קוקטייל שהיה לי בו אפילו את רוב המרכיבים! ליקר הסטרגה הוא באמת יציאה מוזרה (אבל מגניבה), ומאוד ממליצה לקנות אמארו מונטנגרו ושרטרז ירוק למי שמתחילים להתקדם. הם מאוד מאוד שימושיים.  

### המתכון המקורי
- 1 1/2 ounces blended Scotch, preferably Cutty Sark Prohibition
- 1/4 ounce Strega
- 1/4 ounce Becherovka
- 1/2 ounce Amaro Montenegro
- 2 dashes Bitters Lemon Ginger Tincture

**איזה שינויים עשיתי?**: 
- במקום בחרובסקה - שמתי שרטרז ירוק. גם וודקה מתובלת תעבוד
- במקום ביטר לימון - שמתי ביטר תפוזים. כל דבר הדרי יעבוד דומה
- אם אין לכם אמארו מונטנגרו, כל אמארו יעבוד. ממליצה על מונטנגרו - הוא נהדר גם עם טוניק
- אם אין לכם סטרגה, אפשר לנסות כל ליקר עשבים מתוק - שרטרז צהוב, גליאנו, אוורנה

#### הערות לסיום
שכחתי לומר שהקוקטייל יצא פגז! 