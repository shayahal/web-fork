---
title: "שבעים ושתויים בפורטוגל: סיכום קולינרי והמלצות שאי אפשר לפספס"
date: '2025-11-11'
description: 'מסע קולינרי בין ליסבון, פורטו והכפרים הקטנים יותר'
direction: rtl
language: 'he'
tags: ['travel', 'food', 'recommendations']
---

חזרנו מטיול מדהים בפורטוגל, שהיה ברובו מסע קולינרי בין ליסבון, פורטו והכפרים הקטנים יותר. הנה סיכום ההמלצות שלנו למסעדות, מקומות שווים וכמה טיפים חשובים שיחסכו לכם תורים ואי-נעימות.

---

## המסעדות הטובות ביותר בטיול (לפי ערים)

### **ליסבון והסביבה**

* **[Ofício](https://maps.app.goo.gl/yQ3qY322o5yT4G9e9)** (ליסבון): אחת המסעדות הטובות בטיול. אוכל פורטוגזי מודרני, מעניין ומדהים, עם קינוחים מעולים (במיוחד מנת הקפה שלהם).
* **[Red Frog](https://maps.app.goo.gl/Kk28gqG99x7eS5hJ9)** (ליסבון): בר קוקטיילים סודי במיוחד, ממוקם בתוך בר אחר. חוויה כיפית עם קוקטיילים מצוינים.
* **[O Velho Eurico](https://maps.app.goo.gl/X2z28S9W5Q44w4B58)** (ליסבון): מסעדה של מקומיים, עם אוכל טעים מאוד. *הערה: השירות שם פחות מוצלח*.
* **[Incomum](https://maps.app.goo.gl/351zU8wX2K1JgR536)** (סינטרה): עסקית צהריים משתלמת ומעולה. יש להם גם בית קפה צמוד.
* **[שוק TimeOut](https://maps.app.goo.gl/29hQ4b1P1eMhY8Hn7)** (ליסבון): מקום תיירותי, אבל בצדק! שווה מאוד, עם אוכל מעניין וטעים. קחו בחשבון: קשה למצוא מקום ישיבה בשעות השיא.

### **פורטו והצפון (עמק הדואורו)**

* **[Castas e Pratos](https://maps.app.goo.gl/6p54rJ27h8Yp5S3A7)** (פסו דה רגואה): אחת האהובות בטיול. מסעדה מדהימה עם שירות מעולה, מבחר יין משגע ואוכל פשוט מצוין (מומלץ בחום: סטייק אנגוס וקינוחים מיוחדים).
* **[Cantinho do Avillez](https://maps.app.goo.gl/W5z9hR9pLgX2Yd2F9)** (פורטו): מקום מעולה. תפריט צהריים משתלם ומומלץ - מנת העוף התאילנדי הייתה אחת המנות המנצחות של הטיול כולו.
* **[Tapabento](https://maps.app.goo.gl/DkYwR4h5W5C5r2Bf6)** (פורטו): מסעדת טאפאס ספרדית-פורטוגזית מדליקה. אוכל פשוט, עשוי בצורה מצוינת (היה כל כך טעים שהזמנו עוד תוך כדי הארוחה!).
* **[Mito](https://maps.app.goo.gl/L3gR3yS44kQzT65J6)** (פורטו): מקום סופר מתוק עם אוכל מודרני ומצוין, כולל קינוחים מעולים.

### **המלצות נוספות**

* **[Gruta](https://maps.app.goo.gl/zYwF7N75zG3k5J8H8)** (פורטו): מסעדה חמודה המשלבת מטבח פורטוגזי וברזילאי. אוכל מצוין וטעמים מעניינים (הריזוטו סלק היה מעולה).
* **[Solar do Bacalhau](https://maps.app.goo.gl/Q7tY5J3qE4uM6gNHA)** (קווימברה): מוסד מקומי של דגים. בסך הכל בסדר, אבל לא המלצה חמה אם אתם לא חובבי דג הבקלה המקומי.

---

## פינוקים מתוקים וחטיפים

* **הזוכים בתחרות הפשטל דה נאטה:**
    1.  **[Manteigaria](https://maps.app.goo.gl/hGz7S9pMhKk3J2xT7)** (הרשת המפורסמת): תמיד מצוין, זכה אצל רובנו במקום הראשון בזכות בצק העלים הפריך והקלילות.
    2.  **מאפייה קטנטנה באובידוש:** דוכן פשטל פצפון על המדרגות, ממש ליד הפיצה של "[A Janela](https://maps.app.goo.gl/3X5K7J4yK7F5w5E7A)", שדורג אצל חלקנו במקום הראשון.
* **[Gelateria Portuense](https://maps.app.goo.gl/1V2y9gT4jE5zX6F8B)** (פורטו): גלידרייה מצוינת עם גלידה נהדרת וטעמים סופר מיוחדים.
* **[A Janela](https://maps.app.goo.gl/3X5K7J4yK7F5w5E7A)** (אובידוש): חלון קטן שמוציא פיצות מעולות. ממש לידו יש בית קפה בשם **[Avocado](https://maps.app.goo.gl/A2v8X4k5L7W9gC4D9)** עם סלטים מצוינים - מומלץ לשלב פיצה וסלט.

---

## חוויית יין: סיור ביקב

* **[Quinta de Pacheca](https://maps.app.goo.gl/E3fS9M7kP8H3dY2C8)**: סיור יקב שעלה 15 אירו לאדם. הסיור היה מעניין, והיין היה מעולה (נהננו במיוחד מהפורטים, הלבן והווינטאג').

---

## טיפים להזמנת מקום (חובה!)

בתחילה חשבנו שההמלצה להזמין מקום לכל המסעדות היא מוגזמת, אך למדנו בדרך הקשה: **זו חובה**! לא פעם ראינו תור מתפתל של מיואשים בעוד שאנחנו נכנסנו בזכות ההזמנה. המקומות המצוינים מבוקשים מאוד ותמיד עמוסים.

**איך מזמינים?**
* **TheFork:** אתר ואפליקציה שנותנים מענה טוב, כוללים מחירים ממוצעים וביקורות.
* **אתרי המסעדות/גוגל/מייל:** לחלק מהמקומות תזמינו דרך האתר שלהם, גוגל, או אפילו במייל. מומלץ לכתוב בגוגל את שם המסעדה בתוספת המילה reservation.
* **פתרון חלופי:** הפורטוגזים אוהבים לעמוד בתורים למקומות שווים. אם לא הזמנתם - הגעה ממש בפתיחה עשויה לתת מענה לא רע (כדאי לוודא שהם מקבלים Walk-ins).
